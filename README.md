Програма шифрування, розшифрування і злому шифру Цезаря
Ця програма надає можливість зашифрувати, розшифрувати та зламати шифр Цезаря з урахуванням введених аргументів командного рядка. Якщо аргументи введені невірно або не введені взагалі, програма запускає консольний інтерфейс, де можна продовжити взаємодію з програмою через консоль або запустити графічний інтерфейс.

Використання
Програма приймає наступні аргументи командного рядка:
1. E - шифрування повідомлення
   D - розшифрування зашифрованого повідомлення
   B - злам шифру шляхом брутфорсу
2. Посилання на файл
3. Ключ (опціонально, за винятком брутфорсу)
Якщо аргументи командного рядка введені невірно або не введені взагалі, програма переключається на консольний інтерфейс.

Результати
Програма створює новий файл з такою самою назвою, як оригінальний, але додає [ENCRYPTED] або [DECRYPTED] в кінці назви файлу в залежності від виконаної операції. У випадку брутфорсу програма повертає ключ, який з великою ймовірністю може підійти для розшифрування повідомлення.

Метод брутфорсу
Метод брутфорсу реалізований шляхом пошуку популярних слів і закінчень. Програма перебирає всі можливі ключі і перевіряє, чи є результат розшифрування зрозумлим текстом. Якщо текст містить 3 популярні слова чи закінчення, вважається, що ключ знайдений.

Мови та автоматичне визначення алфавіту
Програма підтримує український та англійський алфавіт і автоматично визначає алфавіт на основі вхідного тексту. Вона розпізнає мову повідомлення та працює з відповідним набором літер.

Інтерфейс користувача
Програма надає кілька інтерфейсів для взаємодії з користувачем:

Командний рядок: Запуск програми з аргументами командного рядка дозволяє виконати шифрування, розшифрування або злам шифру без необхідності вводити дані через інтерфейс. Результати виводяться у консоль.

Консольний інтерфейс: Якщо аргументи командного рядка не передані або передані невірні аргументи, програма запускає консольний інтерфейс, де користувач може ввести повідомлення, ключі та виконати необхідну операцію. Результати виводяться у консоль.

Графічний інтерфейс користувача (GUI): Програма має графічний інтерфейс, який забезпечує зручну та інтуїтивно зрозумілу взаємодію з користувачем. Через графічний інтерфейс користувач може вводити повідомлення, ключі та отримувати результати шифрування, розшифрування або злому шифру.

